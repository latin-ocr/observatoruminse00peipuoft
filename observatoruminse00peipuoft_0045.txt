39

 

Queritur Octauia suam fortunam, genitricis mortem, saeuam nouercam patrem a nouerca
et marito intersectum. querelam nondum finitam subito Nutrix abrumpit Claudiae domus sor·
tem ut fit in prologis narrans, quae Neronis postquam recensuit scelera, infelicem descripsit
sororem eandemque coniugem, Claudiae iram odium dolorem ostendit, iam quod animo com-
missum uidet scelus nefandum, uxoris discidium atque necem indicat. haec simul ac con-
ticuit, statim interruptam alumna de patris morte lamentationem denuo excipit. —· Vides
Octauiae sermonem uiolentissime discerptum, prologum non suo loco positum. hunc igitur
iure restitueris ordinem: N utrix u. 3 5 ——7 1 ‚ Octau. 1—53 4, 58—--7 l.-Iam loquitur
Nutrix (a u. 72) consolatur monet ut blando obsequio uirum uincat. inuisam se flet Octa·
uia coniugi suaeque subiectam famulae (superbae pelici u. 125, quae sane „pretium stupri
Iustae maritum coniugis captat caput‘2 u. 133). Iterum illa „uince obsequendo.“ sed
Octauia: „Expectat aliam Principis sobolem domus3 Me dira miseri fata germani trahunt.“
Metum expellere studet, ciuium fauore solatur Nutrix, sed euanuit omnis spes in Octauiae
mente, pelex atque iterum pelex timetur, quae quamquam nondum uxor est „iam uxor fiet
et genitrix simul.“ Excusat Neronem Nutrix iuuenili ardore, „languescit idem facile nec
durat diu,“ iam timere ait ipsam Poppaeam: „et hanc leuis fallaxque destituet deus Volucer
Cupido, sit licet forma eminens.“ sequitur anapaesticum carmen u. 201 -221 quo cum
Iunonis doloribus quae nunc patiaturOctauia contenduntur; finitur autem simili atque antea ad-
'hortatione „graues uince dolores.“ Post hoc demum carmen ad nutricis priorem sermonem
(u. 177 uince obsequendo) alumna se uertite „nunquam cum scelesti coniugis mente impia
mens nostra iungetur.“ Crescit inde odium in Neronem in immensum nec quidquam pos-
sunt Nutricis uerba: „Sed cede fatis . . quamquam indignus ille est . . forsitan laetus et
ueniet dies.“ Redit luctus ad matris memoriam. -- Quae interposita sunt Nutricis et Octa-
uiae uerbis interse respondentibus absolutum quoddam carmen esse testantur sententiae quae
initio et in fine sunt collocatae (u. 201: Passa est similes ipsa dolores regina deum =
u.219: Tu quoque terris altera luno, sororAugus‘ti coniuxque, graues uince dolores). quod
carmen ego minime aptum puto nutricis in ore. nam quamquam saepius diuerbiis adhibitum
est anapaesticum metrum, nusquam una tantum earum quae in scaena agunt personarum eo
utitur. accedit quod illa cum Iunone comparatio ne pertinet quidem ad Nutricem, nam eam
chorus sibi sumpsit u. 282: Fratris thalamos sortita tenet maxima Iuno. soror Augusti
sociata toris cur a patria pellitur aula 2²) denique qui poterat Octauiae responsio a Nutricis
uerbis quibus mitiorem eam uult reddere (189—200) comparatione ea quae toto coelo
diuersa est ab argumentis modo allatis disiungi? Quare remouendum illinc mihi uidetur carmen
atque si fieri potest adscripto chori nomine post u. 272 transponendum. quum
enim timoris plenae essent etOctauia etNutrix atque aNerone extrema sperarent (iam totius
tragoediae finem Nutrix praefinxit prologi u. 56 57; et quae sibi Octauia expectat dixit
’ u. 133 sqq.), non tamen omnem spem altera dimisit, si modo obsequi uelit Octauia coniugi,
quod iterum iterumque monet Nutrix solata etiam ciuium fauore, qui choro deinde erat pro-
nuntiandus. Atqui solandi officium carmen illud quo Nutricis admonitio retractatur (uince
obsequio, cl. 192 amor perennis coniugi castae manet) melius tuetur quam qui nunc post
u. 272 legitur chorus: „Quae sama modo uenit ad anres!“ (est autem euocatio.) Sane hoc
quoque canticum fauorem populi summum indicat. at famam illam quod iam hoc loco com·
municat, non conuenit cum fabulae rationibus, quum adhuc nihil certum sit pronuntiatum de

