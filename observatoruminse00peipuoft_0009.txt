OBSERVATORVM IN SENECAE TRAGOEDIIS LIBELLVS.

---·.---.·-........--

AVCTORE R. PEIPER.

Metra ea quae minus ad rem nostram pertinent, iambicum trimetrum et anapaestos, omit-
tentes Horatianorum primum metrorum quales sint apud Senecam rationes uideamus (cfr.
B. Schmidt c. VIII p.57—73). Sunt autem sapphicum hendecasyllabum cum adonio, gly-
coneum cum pherecrateo, asclepiadeum primum. iambicorum deinde et trochaicorum,
postremo alcmmiorum uersuum et hexametrorum breui perlustrabimus conditionem.

Ι.

Et sapphici quidem uersus constanter habent dipodiam trochaicam ita quidem ut
secundus pes semper sit spondeuS‚ et qui sequitur dactylus nunquam, ut quibusdam uisum
est, contrahitur in spondeum. caesura autern in omnibus quotquot leguntur uersibus fit post
arsin dactylicam.

Sunt tamen uersus qui his legibus aduersari uideantur.
a Hipp. 286 Quaeque ad Hesperios iacet ora metas

288 Si qua Parrhasiae glacialis ursae
Tro. 839 An ferax narii lapidis Carystos

b 1054 Troia qua iaceat regione monstrans
c Med. 636 Sumere innumeros solitum figuras
d Hipp. 287 Si qua feruenti subiecta cancro· est

e Tro. 824 Misit infestos Troiae ruinis
856 Dum luem tantam Troiae atque Achiuis

f 855 Mittat et donet cuicumque terrae

Dubium est enim utrum in his metrica quaedam licentia concedenda sit poetae tragico,
scilicet ut in quinque prioribus uersibus dactylum posuerit pro spondeo, in quattuor autem
qui sequuntur pro anapaesto spondeum ¹) , an quod fieri aliquo modo posse in omnibus his
exemplis putarunt uiri doctissimi, synizesi atque duplici literarum i et u ui et potestate ad·
hibita numeri possint erigi.

¹) Digna illa Luxorio licentia non Seneca. cf. Meyer-i Anth. n. 331, 5: Αιι tabulae melius praemia
grata sunt. n. 343, 7: Quo se Heliconiades serunt puellae.

1*

