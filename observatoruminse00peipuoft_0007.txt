Quum autumno anni LXI Vratislauiam uocato mihi tandem contigisset ut codices qui
ibi in bibliotheca Rehdigerana asseruantur tragoediarum Senecae perlustrarem atque
penitus excuterem, allatus est Luciani Muelleri liber quem de re metrica poetarum
latinorum praeter Plautum et Terentium scripsit (ed. Lipsiae in aedibus Β. G. Teub-
neri a. MDCCCLXI). Eum statim arripui, quum· de ea re quam ipse modo tractaue-
ram, Oedipi dico et Agamemnonis cantica. sperarem fore ut sanum hominis nostri
temporis iudicium audirem. Nam ex quo Hieronymus Auantius Veronensis de carmine
iambico trimetro apud L. Annaeum Senecam Tragicum et Georgius Fabricius Chemni-
censis de reliquis huius poetae carminum generibus scripsit, nemo extitit qui in metri-
cis Senecae rationibus aliquid studii poneret ante Muellerum. Vix enim digni sunt qui
nominentur Grotefendius Bothius alii qui Fabricii prementes uestigia codicum nullam
fere habuerint rationem nec tamen alias quas sequerentur rationes in constituendis
Senecae carminibus inuenerint. Legendi igitur cupidum non deterruit inhumanum
uiri ingenium (uid. pag. 25 146 160 - 144 149 aliosque locos), quo abreptus
uiros doctrina subtilitate industria humanitate morum castitate praestantes non est ueri·
tus ignominia adspergere: allexit doctrina diligentia sagacitas qua subtilissimas quae-
stiones uidebam tractatas. Sed spes me fefellit. Quamuis enim permulta de tra-
goediarum auctore recte disputata et egregie obseruata uiderem, tamen in hanc ueni
sententiam subtilem illum in subtilibus quaestionibus hominem carere sensu eo quo is
qui carminum Graecorum Romanorumque sormam intelligere uelit, non sine maximo
damno careat. Et huius quidem rei testimonium certissimum finis est libri primi (quae-

ritur autem illic „quo interse conexu fuerint iuncta studia poetarum latinorum me-
1

