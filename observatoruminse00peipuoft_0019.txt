13

notior enim Gortyne urbs et quae cum Creta solebat una nominari. Quod si recte fecimus
Cretam illam ἑκατόμπολιν alienam esse ab hoc loco quis negauerit? Sequitur Methone

Quae sub Oetaeis latebrosa siluis
Misit infestos Troiae ruinis
No n semel arcus.

vid. Tro. 133 sq. Accipe fletus, bis capte senex.
Nil Troia semel te rege tulit.
Bis pulsata Dardana Graio
Moenia ferro bisque pharetras
Passa Herculeas.

et Agam. u. 614 Rursus (codd, ut quondam) Herculea cecidit pharetra

et ibidem u. 862 Te duce (Alcida) succidit Mendax Dardaniae domus Et sensit
arcus iterum timendos.

Ex quibus intelligitur non semel non ad misit pertinere, sed cum infestos esse coniungen-
dum. Philoctetae autem patriam Meliboeam Magnesiae urbem non expresso nomine post
Methonam laudari putauerunt editores, Verum hoc neque cum scriptoris more conuenit
qui nunquam describendo tantum significat loca et alteram quoque stropham Peli'aci regni
descriptione primae similem fecit et quasi iussit respondere, quum Herculis illic, hic Achil-
lis heroum Troiae fatalium in urbe euertenda partes explicet, nec cum uerbis ipsis; nam
Meliboea non ad Oetam, sed sub Ossa sita est non procul a mari. Accedit quod uerbis
hisce sub oetaeis latebrosa siluis solam Trachina poterat indicare. nam ad Trachina in
Oeta monte Hercules Philoctetae, siue is Poeas pater Philoctetae erat, arcum tradiderat.
sed de Trachine satis supra uerba fecit chorus. Necessario igitur relatiuum enunciatum
cum Methone iungendum, rem autem ita explicabimus, ut quum Homerus de urbibus in hac
Thessaliae parte sitis dicat τῶν δὲ Φιλοκτήτης ἦρχεν τόξων εὖ εἰδὼς et Methone et quas
alias nominet aeque arcus illos misisse dici potuerit. Quum autem Methone ut Meliboea
non sub Oetaeis siluis, sed sub Ossaeis rupibus sita sit, rescribendum erit Ossaeis quo
adiectiuo usi sunt Vergilius Statius Lucanus Valerius Flaccus.

Iam si alteram stropham examinamus, uersus qui inter strophae primae finem atque
regni Prothoi mentionem sunt interpositi, huc non pertinere uidemus. quid enim commune
habent Pleuron et Troezene cum Methone et cum Prothoo? Eadem dubitatio uersibus
848—853 affertur ubi post Calydonem Aetoliae urbem, ante Bessan et Scarphen Locrorum
urbes posita est Thessaliae iterum regio Titaresus quam perfundit. At ecce quam bene
omnia cedunt, si commutasse locum istos uersus dicimus:

———————— . . . 848 Aut fera notam Calydona saeua
829 Olenos tectis habitata raris ....... 849 Quasque perfundit subiturus aequor
830 Virginis Pleuron inimica diuae ..... 850 segnibus terras Titaresos undis

831 (An maris lati sinuosa Troezen) . . . . 851 Bessan et Scarphen Pylon an senilem
832 Pelion regnum Prothoe· superbum . .

Thessaliae hic regiones, Aetoliae illic congregantur.

